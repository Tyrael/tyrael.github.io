---
id: 90
title: tyrael@php.net
date: 2011-05-21T00:41:24+00:00
author: Tyrael
layout: post
guid: http://tyrael.hu/?p=90
permalink: /2011/05/21/tyraelphp-net/
categories:
  - Uncategorized
---
Üdv.

Az elmúlt 1 hétben történt 1-2 dolog, amit úgy gondoltam hogy érdemes lehet megosztanom.

Aki ismer, az tudja, hogy már jóideje olvasója, illetve időnként hozzászólója vagyok a [php-internals](http://marc.info/?l=php-internals) levlistának.

Nem olyan régen ismét előkerült a téma, hogy el kellene kezdeni a következő php verzió kiadását szervezni, az eddig szándékosan kerülgetett verziónév is tisztázódott, mostmár biztos (bár végülis a php6-os fiaskó után semmi sem biztos. :P) hogy az 5.4 lesz a következő verzió.

Ez már önmagában is hírértékű, és terveztem is egy blogbejegyzést hogy jelen állás szerint milyen változásokat hoz ez az új verzió, de lépjünk ezen most túl.

A kiadás körüli beszélgetés során Rasmus [bedobta](http://news.php.net/php.internals/52328) hogy nagyon nagy szükség lenne rá, hogy a hibás tesztek javításra kerüljenek, segítve ezzel a fejlesztők munkáját, hogy nekik már csak a hibátlan tesztek által jelzett bugok javításával kelljen foglalkozni.

Mivel már régóta heccelt vele egy bizonyos core fejlesztő, hogy mindíg csak a szám jár, de nem küldök patchet, ezért úgy döntöttem, hogy ez lesz a nekem való feladat, és a hétvégémből néhány órát rászánva javitottam néhány tesztet, majd bekültem a levlistára a patchet meg a [jelentkezésemet](http://marc.info/?l=php-internals&m=130550392312687&w=2).

Másnap reggel örömmel és nem kis meglepetéssel konstatáltam, hogy mindenféle cécó nélkül elfogadásra került, ami azt jelenti hogy lett csillivilli @php.net -es email címem(tyrael userrel természetesen), illetve tudok commitolni az svn repóba (egyelőre a test könyvtárakra van karmám).

A másik kellemes meglepetés ezután ért, ugyanis a már korábban említett php core fejlesztő, név szerint Pierre Joye feldobta, hogy ha már úgyis szoktam windows alól is php-t forgatni, biztos hasznomra válna, ha nem (csak) a Visual Studio Express-szel tudnék dolgozni, őt pedig egészen véletlenül a munkaadója révén (Microsoft) tudna nekem intézni MSDN előfizetést.

Tegnap reggel meg is kaptam az értesítő emailt, hogy aktiváljam a &#8220;Visual Studio Ultimate with MSDN Download All NFR&#8221; előfizetésemet, ami többek között azt jelenti, hogy 1 évig nem üzleti célra gyakorlatilag minden valaha kiadott MS terméket használhatok legálisan.

Ez egy picit sziven ütött, hiszen ha jók az értesüléseim, akkor ez a legfullosabb ilyen csomag, ~$20k-s előfizetési díjjal.

Röviden ezek voltak az elmúlt hét történései, stay tuned!